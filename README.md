# JavaScript pamati 8.–9. klašu datorikas skolotājiem

Šis repozitorijs satur kursa materiālus **divu dienu (12h)** intensīvajam apmācību ciklam.

---

## Programmas mērķi

1. Nodrošināt skolotājiem pamatzināšanas par JavaScript.
2. Veicināt spēju patstāvīgi rakstīt JS kodu, pievienojot funkcionalitāti tīmekļa lapām.
3. Radīt izpratni par JS lietojumu interaktīvu mācību materiālu izveidē.

## Programmas uzdevumi

1. Atgādināt HTML un CSS pamatus kā kontekstu JS apguvei.
2. Apgūt mainīgo, funkciju, nosacījumu, ciklu, masīvu un DOM pamatus.
3. Praktiski pielietot JS, izstrādājot interaktīvu spēli.
4. Attīstīt nelielu JS uzdevumu veidošanas prasmi.

## Plānotie rezultāti

1. Dalībnieki izveido tīmekļa lapu ar HTML/CSS un pievieno JS.
2. Prot izmantot JS pamatkonstrukcijas (mainīgie, funkcijas, nosacījumi, cikli).
3. Prot izmantot DOM, lai mainītu lapas saturu mijiedarbojoties ar lietotāju.
4. Izstrādā mazu tīmekļa spēli, izmantojot JS.
5. Saprot, kā pielāgot JS aktivitātes 8.–9. klašu skolēniem.

## Programmas adresāts

Tukuma novada un citu Latvijas reģionu skolotāji, kas māca datoriku 8.–9. klasē.

---

## Tēmas un laika plāns

| Tēma                                                                                                  | St. | Forma                  |
| ----------------------------------------------------------------------------------------------------- | --- | ---------------------- |
| 1. **HTML un CSS atkārtojums.** Tīmekļa lapas struktūra. JavaScript loma un pievienošana HTML datnei. | 1   | Lekcija + prakt. darbs |
| 2. **Mainīgie un datu tipi.** Funkciju izveide un izsaukšana.                                         | 2   | Lekcija + prakt. darbs |
| 3. **Nosacījumi (if/else)**, loģiskie operatori. **Cikli (for/while).**                               | 2   | Lekcija + prakt. darbs |
| 4. **Masīvi** un to apstrāde. Cikli ar masīviem.                                                      | 1.5 | Prakt. darbs           |
| 5. **DOM** struktūra. Elementu atlase, teksta/stila maiņa, **notikumu apstrāde**.                     | 1.5 | Prakt. darbs           |
| 6. **Gala projekta ievads** un struktūras plāns. _Skaitļa minēšanas spēle._                           | 1   | Prakt. darbs           |
| 7. **Gala projekta izstrāde.** Interaktīva spēle ar DOM un notikumiem.                                | 2   | Prakt. darbs           |
| 8. **Prezentācija, refleksija**, pielietojums klasē.                                                  | 1   | Diskusija + refleksija |

**Piezīme:** 7. un 8. tēmai šajā repozitorijā nav atsevišķu mapju (plāns paredz brīvu darbu un prezentācijas). **Viss projekta saturs** ir 6. tēmas **guide.md**.
